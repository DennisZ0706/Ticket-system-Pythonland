Python Opdracht: E-ticket + QR Code

De directie van Pythonland heeft besloten dat het inlezen van de E-Tickets bij de draaihekjes ook
verder geautomatiseerd dient te worden. Daarom zijn ze tot het volgende plan gekomen:

Tot nu toe hebben we met een QR App op een smartphone de QR Codes van de E-Tickets kunnen
uitlezen. In deze vervolgopdracht is het de bedoeling dat men laptops gaat inzetten om als QR-code
lezer te gaan gebruiken. Uiteindelijk ook in combinatie met externe camera's

Dus de niewe app moet het volgende doen:

- De interne laptopcamera, maar ook een externe USB-camera kunnen gebruiken om QR-codes 
te kunnen uitlezen

- De inhoud van een QR-code moet niet gelezen kunnen worden maar dient vervolgens in een 
bestand te worden weggeschreven. 

- De bestandsnaam moet o.a. de datum en tijd reflecteren van het moment van wegschrijven.

Maak daarna eens voor meerdere verschillende bezoekers QR-Code tickets aan, verdeeld over een
aantal verschillende dagen. Ga deze inscannen met je eigen gemaakte QR-code scanner en zorg 
ervoor dat je gaat registreren welke bezoekers er in een bepaalde week zijn geweest. 

Je maakt dus eigenlijk een bezoekersdatabase, waarbij je de mogelijkheid moet hebben om een 
selectie te kunnen maken van de bezoekers waarvan de tickets zijn ingescand. Denk bijvoorbeeld 
aan een selectie op datum, leeftijd van de bezoekers, wel of geen restaurantbezoek, wie heeft er wel 
of geen parkeerticket besteld enz. 

Ook kan het interessant zijn om een selectie te kunnen maken op het tijdstip van binnenkomst, dit
i.v.m. het kunnen analyseren van drukke en minder drukke bezoekuren.

Maak eerst even weer een (eenvoudig) opzetje van de te gebruiken techniek en methodiek, en ga nu
ook een "Trello" aanmaken voor dit project. Ga het gefaseerd opzetten, dus zorg er eerst voor dat je
uberhaupt de input van zowel de ingebouwde camera als de externe camera kunt gebruiken om
e.e.a. in te kunnen lezen. 


